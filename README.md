# IT250 - Projektni zadatak

Koristeći HTML, CSS, i PHP kreirati web aplikaciju na zadatu temu. Teme studentima dodeljuje predmetni asistent.

Tema: **E-prodavnica nakita**

Projektni zadatak mora da sadrži sledeće elemente:

- [x] CSS pravila za stilizovanje izgleda HTML strana. Pozadina, zaglavlje i footer strana treba da budu konzistentni u čitavoj aplikaciji. Nije dozvoljeno koristiti HTML tabele za layout stranica.
- [x] Treba da postoji rešena navigacija na stranama aplikacije, npr. u obliku menija pri vrhu.
- [x] Sajt osim glavnog menija treba imati i pomoćni meni (koji se nalazi levo ili desno na sajtu u
prostoru za banere i reklame) i potrebno je osmisliti funkcionalnost tog menija.
- [x] Na početnoj strani sajta potrebno je da postoji neka vrsta animacije koja treba biti kreirana uz pomoć JavaScript-a. Npr. slider (scroller) koji se sastoji iz nekoliko slika koje se smenjuju automatski i/ili ručno.
- [x] Strana kontakt na kojoj treba da postoji forma za slanje poruka. Pored forme na ovoj strani treba da se nalaze kontakt podaci (email, telefon, adresa, mapa i slično).
- [x] Implementirati validaciju forme: ime i prezime moraju da budu jedna reč i da ne sadrže brojeve, tekst poruke mora da ima minimalnu i maksimalnu dužinu, u polju za broj telefona mogu se nalaziti samo brojevi i karakter + koji jedino može da bude na početku, pre brojeva.
- [x] Dodati favicon na sajtu (mala sličica koja se nalazi u tabovima ukoliko se klikne na sajt).
- [x] Baza podataka sa najmanje pet tabela koju sami dizajnirate, a koja odgovara zadatoj temi.
- [x] HTML forme za unos podataka u bazu.
- [x] Dodati mogućnost izmene podataka.
- [x] Bar jedna strana na kojoj se prikazuju uneti podaci iz baze.
- [x] HTML forma za pretragu podataka iz baze ili master/detail strane.
- [x] Mehanizam za login/logout i praćenje trenutnog korisnika. Potrebno je kreirati odgovarajuću tabelu u bazi i HTML formu za login sa korisničkim imenom i lozinkom. Korisnici mogu biti „obični“ korisnici ili administratori.
- [x] Za korisnike administratore omogućiti dodatne funkcije koje nisu dostupne ostalim korisnicima.
- [x] Omogućiti svakom korisniku da briše samo one stavke koje je on upisao u bazu, dok administratori mogu da brišu sve.
- [x] Sve forme moraju imati proveru unetih podataka (polja koja moraju biti određenenog formata, ne smeju ostati prazna i slično).
- [x] Pravilno konstruisani upiti koji nisu ranjivi na SQL injection napade.
- [x] Projekat treba da ima mehanizam za praćenje sesija, odnosno korisničkih podataka kao što su ime korisnika i da li ima administratorske privilegije ili ne.
- [x] U zaglavlju strane pored opcije logout, u slučaju da je neki korisnik ulogovan, treba da stoji ime/username tog korisnika koje se čuva preko sesije.